<!doctype html>
<html>
<head>
	<meta charset="utf-8">
	<title>Fazzolari</title>
	<meta name="description" content="Massimo Fazzolari Blog">
	<meta name="author" content="Massimo Fazzolari">
	<link rel="stylesheet" type=text/css href="/static/css/main.css">
</head>
<body>

  
	
<section class="main" role="main">
<article class="article">
  <header class="article-header">
    <time class="article-date">Linux</time>
    <h1 class="article-title"><a href="/">  Accedere ad un input device senza avere i privilegi di root</a></h1>
  </header>
  <div class="article-body">
    <p>L’accesso agli input device di linux (<em>/dev/input/eventX</em>) è consentito solo all’utente root. C’è una buona ragione all’origine di questa limitazione: sulla macchina da cui sto scrivendo, se apro in lettura, per esempio, il file <em>/dev/input/event0</em> riceverò dal kernel i codici associati a tutti i tasti digitati. Infatti, in questo momento /dev/input/event0 è l’handler a cui il sistema operativo ha associato la mia tasteria. 
</p>

<blockquote>
<p>Cosa succederebbe se ad ogni utente fosse data la possibilità di leggere questo file? Diventerebbe semplicissimo, tanto per fare un esempio, costruire un key-logger. Si potrebbero intercettare le password digitate dagli utenti in fase di login. Sarebbe un problema di sicurezza gravissimo.</p>
</blockquote>

<figure>
    <img src="/static/images/input_devices.png">
    <figcaption>Posso identificare l'handler associato ad ogni input device con il comando cat /proc/bus/input/devices</figcaption>
</figure>

<p>Per questi motivi è sconsigliatissimo eseguire un chmod 777. In quelle situazioni in cui ho un'applicazione che deve accedere ad un device di input, per evitare di concedere i privilegi di root posso seguire questa strada:


<ol>
<li>Creo un nuovo gruppo (che in questo esempio chiamerò "input") ed aggiungo il mio utente (reinhardt1053) al gruppo creato </li>

<div class="highlight"><pre><code class="bash">
sudo groupadd -f input
sudo useradd -G input reinhardt1053
</code></pre></div>

<li>Creo una regola <a href="http://it.wikipedia.org/wiki/Udev">udev</a> che concede al gruppo i permessi di accesso agli input device

<div class="highlight"><pre><code class="bash">
sudo su root
emacs /etc/udev/rules.d/99-input.rules

#Contenuto del file:
KERNEL==”event*”, NAME=”input/%k”, MODE:=”660", GROUP=”input”
KERNEL==”js*”, NAME=”input/%k”, MODE:=”664", GROUP=”input”
</code></pre></div>

</li>

<li>Riavvio il sistema affinchè le modifiche abbiano effetto.</li>
</ol>
  </div>


  <hr /><small>Le informazioni che trovate in questo blog sono il risultato di un lavoro di raccolta di note e appunti personali e  vengono fornite senza alcuna garanzia legale. L'utilizzo è a vostro esclusivo rischio e pericolo e sotto la vostra completa responsabilità</small>

    <ul class="social-shares">

      <ul class="header-social-icons">
        <li class="author"> <small> Massimo Fazzolari </small></li>
        <li class="mail"><a class="mail-icon icon ss-social-circle ss-mail" href="mailto:massimo.fazzolari@gmail.com"></a>
        
        
        </li><li class="github"><a class="github-icon icon ss-social-circle ss-octocat" href="http://github.com/reinhardt1053"></a>
        
        
        </li><li class="twitter"><a class="twitter-icon icon ss-social-circle ss-twitter" href="http://twitter.com/reinhardt1053"></a>
        
      </li></ul>

      
    </ul>
</article>
</section>




</body>
</html>